**Agnes Emilia Carlsson**, född 6 mars 1988 i Vänersborg, är en svensk artist
mest känd under artistnamnet **Agnes**. Carlsson kommer från Blåsut i
Vänersborg och blev känd genom sin medverkan, och seger, i Idol 2005. Efter
segern fick hon släppa debutsingeln "Right Here, Right Now" som kom etta på
singellistan i Sverige. Singeln sålde platina och den kom även etta på både
Trackslistan och Svensktoppen. Albumet //Agnes// spelades in på två veckor.
Hennes andra singel, "Stranded", blev inte en lika stor framgång som
debutsingeln, men nådde en elfteplats på Trackslistan. Agnes påbörjade sin
internationella karriär under 2009 med sin singel "Release Me", som har sålt i
över 900Š000 exemplar i hela världen.

Hon uppträdde på kronprinsessan Victorias bröllop tillsammans med Björn Skifs.
De framförde låten "When You Tell the World You're Mine" skriven av Jörgen
Elofsson.

Agnes Carlsson är förlovad med Vincent Pontare. Agnes är kusin med rapparen
Simon Emanuel (Paragon) och medverkade även på tre av låtarna på hans skiva
"Glöd" från 2008.

Agnes medverkar i 2013 års upplaga av TV4:s //Så mycket bättre//.

1. Karriär
----------

1.1. 2005–2007: Arvet efter "Idol"
----------------------------------

Våren år 2005 sökte den då 17-åriga Agnes till den andra säsongen av
tv-programmet och musiktävlingen Idol i Göteborg och sjöng "Varje gång jag ser
dig" av Lisa Nilsson. De fyra domarna var alla imponerade och hon gick vidare
till nästa rond av uttagningarna. Här fortsatte hon att imponera på juryn, men
när det var duettsång riskerade Carlsson att åka ur tävlingen på grund av att
hon tappade texten, men senare gjorde hon comeback och tog sig därmed vidare
till semifinalerna. Där slutade dock juryns makt och tittarna tog över. Detta
gjorde att Agnes misslyckades med att ta sig vidare till finalen. Hon fick även
tävla i en speciell "wildcard"-uttagning men misslyckades med att ta sig vidare
även där. Då bestämde sig juryn för att ge henne en finalplats ändå, som
"juryns val".

Trots den tidiga bristen på stöd från tittarna, så fortsatte Agnes att imponera
under veckorna och tog sig ända till finalen utan att ha hamnat bland de tre
sämsta en enda gång. Under tävlingen framförde hon en stor bredd av sånger i
olika genrer: "What a Feeling" av Irene Cara, "Wonderwall" av Oasis, "Sk8er Boi
" av Avril Lavigne och många fler. Med 57 procent av de en miljon röster som
kom in under finalkvällen besegrade hon sin medtävlande och sedermera
Idol-tvåan Sebastian Karlsson och blev utsedd till den andra vinnaren av
"Idol", och även den första kvinnan att någonsin vinna.

Omedelbart efter vinsten blev Agnes kontrakterad av Sony BMG och hennes
debutsingel "Right Here Right Now (My Heart Belongs to You)" släpptes den 7
december 2005, och en vecka senare debuterade den på Sverigetopplistan på plats
1, där den stannade i sex veckor vilket resulterade i ett dubbelt
platinacertifikat med över 40Š000 sålda exemplar. Den 19 december debuterade
även hennes första album, det självbetitlade //Agnes//, på första platsen på
den officiella topplistan. Albumet fick positiva recensioner som hyllade hennes
starka röst vid en så ung ålder som 18 år. Albumet såldes även det i över 40Š
000 exemplar och certifierades platina. [[Fil:Agnes Carlsson By Daniel Åhs
Karlsson.jpg|thumb|right|upright|Agnes på Sommarkrysset]] I mars 2006, medan
Agnes turnerade efter framgångarna med sitt debutalbum, släpptes den andra
singeln från albumet, "Stranded". Singeln nådde inte samma kommersiella succé
som debutsingeln och klättrade som högst till plats 27 på den officiella
singellistan. Men albumet fortsatte att sälja bra och när det lämnade
albumlistan så hade det sålt i över 90Š000 exemplar, vilket gör det till det
bäst säljande debutalbumet för en Idol-deltagare någonsin.

Den 22 augusti 2006, bara åtta månader efter Idolvinsten, hade Agnes tredje
singel "Kick Back Relax" premiär för offentligheten när hon uppträdde i det
populära programmet Sommarkrysset i TV4. Singeln klättrade till andra plats på
den officiella topplistan och kom att bli den första av två singlar från hennes
andra studioalbum, //Stronger//, som släpptes den 11 oktober 2006 och nådde som
bäst förstaplatsen på Sverigetopplistan, och sålde över 50Š000 exemplar vilket
gav det ett platina certifikat.

Den 10 oktober 2006 bekräftades det att Agnes skulle tävla i Melodifestivalen
2007 med låten "More Than a Girl", men på grund av att hon försade sig i en
intervju med Aftonbladet blev bidraget diskvalificerat. Det har efteråt
framförts en hel del hård kritik från allmänheten mot SVT och den ansvarige
Christer Björkman. Låtskrivarna anklagade Björkman för utpressning mot Agnes
samtidigt som Björkman menade att man var tvungen att följa regelverket..

Den 15 november släpptes "Champion", den andra singeln från albumet //Stronger
//. Den nådde nummer 19 på Sverigetopplistan. Agnes framträdde med låten för
första gången i finalen av Idol 2006. Hon påbörjade även sin andra Sverigeturné
på mindre än ett år. I december kunde man se Agnes tillsammans med den forne
konkurrenten från Idol 2005, Måns Zelmerlöw i klädkedjan MQs julkampanj. I
samband med detta släppte de tillsammans en cover av Mariah Careys "All I Want
For Christmas Is You". Den blev som bäst trea på singellistan och blev
certifierad guld för 10Š000 sålda exemplar.

1.2. 2008–2009: //Dance Love Pop//, avsked från Sony BMG och internationell lansering
-------------------------------------------------------------------------------------

I början av 2008 blev det offentliggjort att Agnes hade lämnat skivbolaget Sony
BMG, med "kreativa skillnader" som den officiella bakomliggande orsaken. Hon
blev kvickt kontrakterad av det lilla independentbolaget King Island Roxystars
Recordings (mer känt som Roxy Recordings, eller enbart Roxy). Den 11 augusti
2008 uppträdde Agnes återigen på Sommarkrysset med sin comeback singel "On and
On", som släpptes för digital nedladdning samma dag. Singeln närmade sig dance-
och clubgenren och skiljde sig från Agnes tidigare musikstil, som bestått mest
av pop och RnB. "On and On" låg fyra veckor på plats nummer 8 på
Sverigetopplistan och efter att ha lämnat listan efter 26 veckor hade den
blivit en stor sommarhit med över 10Š000 sålda exemplar och ett guldcertifikat.
Stilen i musiken skulle komma att återspeglas på Agnes tredje studioalbum //
Dance Love Pop// som hon skrivit tillsammans med låtskrivaren och producenten
Anders Hansson. Albumet släpptes den 29 oktober 2008 och debuterade på
albumlistan på plats 5 och efter att ha lämnat listan kunde 100Š000 sålda
exemplar räknas in. Den 24 november 2008 släpptes albumets andra singel, "
Release Me". Den lyckades inte åstadkomma samma succé som "On and On", men
nådde ändå som bäst plats nio på Sverigetopplistan och blev under 2010
certifierad guld även den med 10Š000 sålda exemplar.

[[Fil:AgnesCarlssonSweden cropped.jpg|miniatyr|höger|upright|Agnes på RIX FM
Festival i Kalmar 2009.]] I oktober 2008 spreds det rykten om att Agnes skulle
tävla i Melodifestivalen 2009, tävlingen som tar fram Sveriges representant i
Eurovision Song Contest. Agnes bekräftade senare detta påstående i en intervju
med Göteborgsposten, och officiellt bekräftat den 2 december 2008, av Sveriges
Television. Bidraget "Love Love Love" var skrivet av Anders Hansson, som
tidigare varit producent av Agnes tredje album //Dance Love Pop//, och hade
skrivit nästan hälften av låtarna, även hit-singlarna "On and On" och "Release
Me". Från början var det tänkt att Agnes skulle framföra "Love Love Love" som
en duett tillsammans med forna A-teens-medlemmen Marie Serneholt, men denna idé
skrotades senare. Den 28 februari 2009 gick Agnes vidare till finalen av
Melodifestivalen 2009 där hon slutade på åttonde plats. Den 28 februari
släpptes "Love Love Love" till försäljning och den klättrade till plats 4 på
Sverigetopplistan. En deluxe-version av Agnes tredje album släpptes även,
betitlat //Dance Love Pop: The Love Love Love Edition//, och innehöll
Melodifestivalsbidraget "Love Love Love" samt remixer och musikvideor av "On
and On" och "Release Me". Detta gjorde att "Dance Love Pop" återvände till
Sverigetopplistan där den klättrade till plats 12.

Under våren 2009 när Agnes var upptagen med att göra promotion för
Melodifestivalen, så hade hennes singel "Release Me" fått en hel del
uppmärksamhet utomlands. Det bekräftades att den skulle få en internationell
lansering under det kommande året. Detta var första gången Agnes musik skulle
distribueras utanför Sverige. Lanseringen startade med Danmark, där den nådde
en sjätteplats och sålde över 25Š000 exemplar, men viktigast av allt, så nådde
"Release Me" enorma framgångar i Storbritannien, där den släpptes som singel
den 31 maj 2009 och omedelbart gick in på plats 3 på den officiella topplistan
och under sina veckor där sålde nära 400Š000 exemplar. "Release Me" fortsatte
att erövra Europa under hösten och släpptes i de flesta länder. Sången blev en
stor succé i länder som Frankrike, Belgien, Italien och Tyskland. I juli blev
hon även kontrakterad av Warner Music Australia och klättrade upp till en
elfteplats på den officiella topplistan i Australien.

Agnes andra internationella singel var "On and On" som först släpptes i
Nederländerna den 10 februari 2009 och senare i Polen. Den nådde där platserna
14 respektive 10. Senare under året började "On and on" att klättra på
försäljningslistorna i de fransktalande delarna av Europa trots att den inte
hade släppts där som singel ännu. Den debuterade på plats 27 i Belgien-
Vallonien enbart på downloadförsäljning från albumet. och efter att den hade
släpps officiellt på plats 17. I Belgien-Flandern nådde den plats åtta. En ny
version blev inspelad för den franska releasen, kallad "On se Donne", och före
dess release nådde den plats 14 på den officiella singellistan i Frankrike och
37 i Schweiz. "On and On" släpptes som den andra singeln i Tyskland, Österrike,
Schweiz och Ungern i maj 2010, och som den tredje singeln i Storbritannien i
juni.

Den andra singeln i Storbritannien var "I Need You Now" som hade blivit remixad
för singel-releasen. Den släpptes officiellt den 16 november 2009 och nådde som
bäst plats 40. Den släpptes även i Sverige den 23 november 2009 och nådde
omedelbart plats 10 på singellistan för att senare klättra till plats 8, vilket
gjorde den till Agnes sjunde topp-tiohit i Sverige.

1.3. 2009–2011: Internationell framgång
---------------------------------------

I januari 2009 offentliggjorde Roxy Recordings att "Release Me" lanseras
internationellt. Det här markerade det första steget i Agnes strävan att nå en
internationell karriär. Det första landet som fick stifta bekantskap med Agnes
och "Release Me" var Danmark där låten släpptes under skivbolaget Copenhagen
Records.. Den lyckades nå upp till nummer 6 på den nationella officiella
singellistan, Trackslisten. Därefter nådde den nummer sju i Flandern och nummer
sex i Vallonien. Den 1 april 2009 påbörjades Agnes tredje konsertturné, "The
Dance Love Pop Tour" i Skövde. Det blev så långt i karriären Agnes längsta
turné med två stopp i Danmark och två i England. "Release Me" som släpptes i
Storbritannien den 31 maj 2009, blev en stor hit och spelades på de flesta
radiostationer och musiktv-kanaler, Carlsson uppträdde även på Storbritanniens
största gayclub "G-A-Y" och även på GMTV, en av landets största frukostprogram.
Release Me debuterade på plats tre på UK Singles Chart, där den stannade i
flera veckor. Efter åtta veckor fick låten ett Silver-certificat med över 300Š
000 sålda exemplar.

Agnes andra internationella singel blev "On and On", först i Nederländerna den
10 februari 2009 och sen i Polen där singeln som bäst nådde sjunde respektive
tionde plats. "On and On" kom även att släppas som andra singel i resten av
Europa under 2009 och 2010 med hjälp av en ny video som spelades in i Göteborg
i juli 2009.

Agnes första uppträdande utanför Europa gjordes under sensommaren 2009 då hon
kontrakterades av Warner Music i Australien och "Release Me" släpptes som den
första singeln, där den gick in på "Australian Dance Chart" på plats elva under
sin första vecka och senare nådde plats 26 på den officiella singellistan. I
juli 2009 offentliggjorde det stora amerikanska skivbolaget Geffen Records/
Universal Music att de hade kontrakterat Agnes inför hennes amerikanska release
och skulle släppa "Release Me" i USA den 18 augusti 2009. Hon fick även en så
kallad "signing-bonus" på 1 miljon dollar (ca 7 miljoner SEK). Detta gjorde
Agnes till den första och då hittills enda Idol-deltagaren som lanserats i USA.
Innan Universal/Geffen fick hem kontraktet hade tre av USA:s största skivbolag
slagits om att få kontraktera Agnes. Under 2010 åkte Agnes till USA för att
starta sin promotion för "Release Me" tillsammans med ett team bestående av 35
personer som, 2009, arbetade tillsammans med Lady Gaga för att få henne att bli
nästa stjärna.

Agnes gjorde sitt första uppträdande i USA den 27 augusti 2009 på en
releasefest för hennes singel "Release Me". Bland gästerna fanns VD:n för
Interscope Records, Ron Fair, vilken kommenterade sitt nya fynd:"//She has it
all. She is an amazing singer, looks good, is fearless and humble. She is a mix
of Alanis Morissette, Gwen Stefani and Christina Aguilera//"

Agnes vann pris som Sveriges bästa artist på MTV Europe Music Awards 2009.

Under 2009/2010 släppte Agnes tre singlar i olika delar av världen. Release Me
fortsatte att erövra USA och släpptes i Asien och Sydamerika, med en ny
musikvideo släpptes även "On and On" som andra singel i Europa. I
Storbritannien släpps "I Need You Now" som andra singel som har blivit
nyinspelad och remastrad till en remixad version av den ursprungliga balladen.
"I Need You Now" släpptes den 16 november 2009 och klättrade till plats 40 på
UK Singles Chart. "I Need You Now" släpptes även i Sverige den 23 november, och
gick direkt in på svenska iTunes-topplistan på plats 2 och utan någon promotion
så lyckades den debutera på Sverigetopplistan på plats tio och nådde som bäst
plats åtta, vilket gjorde den till Agnes sjunde top-tio-hit i Sverige. "I Need
You Now" kommer även att släppas i Danmark, Australien och Nederländerna.

Under november 2009 började "On and On" att klättra på listorna runt om i
Europa utan att ens ha släppts som singel. Dessa baserades endast på downloads
från albumet som tidigare släppts. Den debuterade på plats 27 i Belgien
(Vallonien) och nådde som bäst plats 17. I Flandern nådde den en åttondeplats.
En ny version har blivit inspelad för det franska singelsläppet, "On Se Donne",
men redan innan singeln släppts nådde den plats 14 på French Download Chart och
plats 37 på Swiss Singles Chart.

Eftersom //I Need You Now// inte nådde upp till förväntningarna i
Storbritannien så blev albumet //Dance Love Pop// uppskjutet till den 8
februari 2010 tillsammans med den tredje singeln //On and On//. Efter att ha
släppt //Dance Love Pop// i två olika versioner i Sverige släpptes även en
tredje version; //International Edition//, vilken släpptes den 21 december
exklusivt tillsammans med Aftonbladet. Den internationella editionen innehåller
singlarna //On and On//, //Release Me//, //Love Love Love// och //I Need You
Now// samt två nya spår: //Secret Love// och //You Rain// och några andra
låtar.

I en intervju berättade Agnes att hon planerade att börja arbeta på nytt
material tillsammans med Anders Hansson i januari 2010.

Den 21 september 2011 släppte Agnes singeln "Don't Go Breaking My Heart" som
hon framförde för första gången på Mr. Gay 2011. Låten är skriven av Agnes,
Vincent Pontare, Magnus Lidehäll, The Nervo Twins och producerad av Vincent
Pontare och Magnus Lidehäll.

1.4. 2012–framåt: //Veritas//
-----------------------------

Enligt kvällstidningen Expressen, skulle Agnes fjärde studioalbum släppas någon
gång under första halvåret av 2011,men blev senare uppskjutet för att släppas
under våren 2012. I augusti 2011 släpptes singeln "Don't Go Breaking My Heart"
Singeln lyckades inte placera sig på Sverigetopplistan, trots hög digital
försäljning och en tredjeplats på Digilistan. Detta på grund av få strömningar
på Spotify, som utgör Sverigetopplistan sedan 2010. Utlandslanseringen av
singeln stoppades därefter och Agnes fjärde album sköts upp ytterligare.

Den 28 maj 2012 släppte Agnes första singeln från sitt kommande album, "One
Last Time". Singeln blev, till skillnad från hennes tidigare singlar, endast
släppt i Sverige. Senare släpptes den även i Belgien där den placerade sig på
plats 72 på den officiella listan. Tidigare i maj läckte singeln på Spotify
före det officiella releasedatumet, men togs snart bort. Under sin första dag
klättrade den högt på iTunes top 10 chart, där den stannade länge och blev en
av de mest spelade låtarna under 2012 på radio. Den nådde första platsen på
Digilistan och plats 33 på Sverigetopplistan, samt sålde platina med över
20.000 sålda exemplar, vilket gjorde detta till en av Agnes största succéer i
Sverige.Agnes amerikanska skivbolag Interscope Universal ville att hon skulle
flytta till USA för att skriva och spela in sitt album i deras studio, men
Agnes kände sig inte hemma och lyckades inte hitta några människor hon kunde
tänka sig att jobba med. Hon bestämde sig därför för att åka tillbaka till
Sverige och spela in albumet där. Den fjortonde augusti 2012 släpptes de första
bilderna på albumet, och albumet var officiellt bekräftat av skivbolaget. I en
pressrelease samma datum offentliggjordes även namnet, Veritas. Agnes
kommenterade själv namnvalet med: "Jag gillar hur ordet 'Veritas' klingar,
estetiskt hur det ser ut och framför allt vad det står för. Ordet passar
väldigt bra ihop med hela tanken bakom detta album. Jag vill alltid vara hundra
procent sann mot mig själv i allt jag gör, och för mig har hela jobbet och
tiden med den här plattan varit så mycket mer än bara spela in ett album. En
massa frågor om både smått och stort har kommit upp i huvudet och det har
verkligen varit en fantastiskt resa."

Agnes uppträdde under den andra semifinalen av Eurovision Song Contest 2013 i
Malmö den 16 maj under mellanakten "Swedish Pop Voices" tillsammans med Darin
Zanyar. Hon medverkar även i den fjärde säsongen av tv-programmet Så mycket
bättre.

2. Diskografi
-------------

Agnes debutalbum, //Agnes//, släpptes i december 2005 i Sverige av Sony BMG där
den toppade den svenska försäljningslistan och blev certifierad med dubbel
platina. Den första singeln "Right Here Right Now", blev även den etta på
försäljningslistan. Den andra, och sista, singeln från albumet var "Stranded",
nådde dock bara som bäst plats 27. Ett år senare släpptes hennes andra album //
Stronger//, som även den toppade försäljningslistan. De två följande singlarna
följde ett liknande mönster som de två första, "Kick Back Relax" nådde som bäst
en andraplats och "Champion" en nittondeplats.

År 2009 släpptes Agnes tredje album och hennes första internationella, Dance
Love Pop. Första singeln "Release Me", erövrade försäljningslistorna runt
världen. I Sverige nådde den som högst en nionde plats men stannade på
topplistan i över 30 veckor, i Storbritannien nådde den plats tre, och den
nådde topp tio i många andra länder. "On and On" var den andra singeln i
utvalda länder där den nådde en åttondeplats i Sverige och plats 16 i Danmark.
"Love Love Love", "I Need You Now" och "Sometimes I Forget" släpptes även som
singlar.

3. Priser och nomineringar
--------------------------

<Table />

4. Referenser
-------------

<XmlElementEmpty />

5. Externa länkar
-----------------

<Itemization />

Kategori:Kvinnor Kategori:Födda 1988 Kategori:Svenska Idol-deltagare
Kategori:Svenska discosångare Kategori:Svenska popsångare Kategori:Svenska
R&B-sångare Kategori:Svenska soulsångare Kategori:Idol 2005 Kategori:Deltagare
i Melodifestivalen Kategori:Körledare i Körslaget Kategori:Levande personer
Kategori:Personer från Vänersborg Kategori:Svenska musiker under 2000-talet