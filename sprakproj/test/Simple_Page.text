[[Fil:Hansta naturreservat Lindgrens berg 2013c.jpg|miniatyr|Lindgrens
namnteckning på en minnessten på Astrid Lindgrens berg i Hansta naturreservat.]
] **Astrid Anna Emilia Lindgren**, född //Ericsson// 14 november 1907 i
Vimmerby församling i Småland, död 28 januari 2002 i sin lägenhet på Dalagatan
46 i Stockholm (Gustav Vasa församling), var en svensk barnboks-, sångtext- och
manusförfattare. Hon är känd över hela världen för sina barnböcker om bland
andra Pippi Långstrump, Emil i Lönneberga och Karlsson på taket. Beräknad
siffra 2010 för försäljningen av böcker är 145 miljoner exemplar och de har
översatts till 95 språk. Många av Lindgrens böcker har filmatiserats. Merparten
är svenska spelfilmer och återkommande i Lindgrens filmer är kompositören Georg
Riedel, regissören Olle Hellbom och skådespelaren Allan Edwall. Det har även
producerats några utländska filmer och animeringar av Lindgrens böcker och
noveller.

Lindgren tilldelades ett stort antal nationella och internationella priser för
sina böcker, bland annat Svenska Akademiens stora guldmedalj. Hon utsågs även
till hedersdoktor vid Linköpings universitet, universitetet i Leicester och
universitetet i Warszawa. Flera priser har även instiftats i hennes namn, där
det främsta är Litteraturpriset till Astrid Lindgrens minne instiftat 2002 av
Sveriges regering. Prissumman är på fem miljoner kronor , vilket gör det till
världens största litteraturpris efter Nobelpriset i litteratur.

Lindgren var även i senare delen av sitt liv en betydande samhällsdebattör. I
valrörelsen 1976 publicerades hennes novell //Pomperipossa i Monismanien// i //
Expressen//, där hon ansåg att det var absurt att egenföretagare kunde få
betala mer i marginalskatt än de tjänade. Novellen fick stor uppmärksamhet och
den och regeringens bemötande av Lindgren anses ha varit en bidragande faktor
till att socialdemokraterna förlorade regeringsmakten. Hon engagerade sig för
barns rättigheter, mot kärnkraften och i Djurskyddskampanjen med ett flertal
debattartiklar i //Expressen//.

Astrid Lindgren kommer att överta Selma Lagerlöfs plats som motiv på den
svenska 20-kronorssedeln från och med 2014.

1. Biografi
-----------

miniatyr|left|Barndomsbild på Astrid Lindgren tillsammans med sina föräldrar
och syskon.

1.1. Uppväxt och skolgång
-------------------------

mini|200px|Astrid Lindgren, 1923. Hennes föräldrar arrendatorn Samuel August
Ericsson och Hanna, född Jonsson, gifte sig 1905 och bosatte sig på gården Näs,
nära Vimmerby. 1906 fick de sonen Gunnar Ericsson och 1907 dottern Astrid.
Familjen utökades senare med Stina (1911-2002) och Ingegerd (1916-1997). Astrid
Lindgren fastnade tidigt för läsning och berättar att hon ungefär fem år gammal
fick höra en saga om Jätten Bam-Bam och feen Viribunda, läst av en granne
Kristin. När Lindgren kunde läsa själv letade hon efter böcker att läsa och
minns den första egna boken om //Snövit// med omslag av Jenny Nyström. Boken
köptes genom småskollärarinnan som före varje jul hade med sig material där
barnen kunde läsa om vilka jultidningar och böcker som gick att beställa.

Den 7 augusti 1914 började Astrid Lindgren i Vimmerbys småskola. Första dagen
var hon rädd och grät, men i boken //Astrid Lindgren - en levnadsteckning// av
Margareta Strömstedt berättar hon om hur hon kom över blygheteten. Hon började
1917 på samrealskola där hennes lärare ofta läste hennes uppsatser högt för
klassen. 13 år gammal, 1920, publicerades en av hennes uppsatser i //Vimmerby
Tidning//. Lindgren klarade skolan galant och tog realexamen med höga betyg.

1.2. Familjeliv och yrkesliv
----------------------------

140px|vänster|Astrid Lindgren 1924 Efter realexamen med höga betyg, bland annat
A i modersmålet, blev Lindgren korrekturläsare och skrev notiser och korta
reportage på //Vimmerby Tidning//, för en månadslön på 60 kronor. Där arbetade
hon i två år innan hon 1926 flyttade till Stockholm och lärde sig
maskinskrivning och stenografi. Då väntade hon dock barn med chefredaktören
Reinhold Blomberg (1877–1947) på //Vimmerby Tidning//. Han ville gifta sig med
henne, men hon avstod och födde 1926 som ogift sonen Lars i Köpenhamn. Han fick
bo i fosterfamilj där under sina första år. 1929 fick hon en ny anställning på
Kungliga Automobil Klubben, där hon mötte kontorschefen Sture Lindgren. År 1930
tillbringade hon en tid i Köpenhamn då sonen Lars fostermor blev sjuk. Han fick
då flytta hem till Lindgrens barndomsgård Näs. År 1931 gifte hon sig med sin
chef Sture Lindgren (1898–1952) och de fick en tvårumslägenhet. Hon fick
möjlighet att ha hand om sin son och bli hemmafru. Sonen har i en intervju
berättat att "Hon var inte en sån där mamma som satt stilla i parken på en bänk
och tittade på sina lekande barn. Hon ville leka själv och jag misstänker att
hon tyckte det var minst lika roligt som jag!".

[[Fil:Dalagatan 2008c.jpg|mini|200px|Dalagatan 46 i Stockholm, en trappa upp
var Astrid Lindgrens bostad under drygt 60 år.]] Den 21 maj 1934 föddes Astrid
Lindgrens andra barn, Karin, som senare blev översättare. Familjen flyttade
1941 till lägenheten vid Dalagatan, med utsikt över Vasaparken, där Lindgren
bodde till sin död. Somrarna tillbringades oftast i makens föräldrahem i
Furusund. 1939 anställdes Astrid Lindgren som sekreterare till kriminologen
Harry Söderman som under andra världskriget organiserade norska polistrupper i
Sverige. De insikter i kriminalteknik som hon skaffade sig hos honom
inspirerade henne till böckerna om Mästerdetektiven Blomkvist. Lindgrens bror
Gunnar Ericsson som var djupt engagerad i Bondeförbundet medverkade till att
hon fick uppdragen att skriva julberättelser i tidningarna //Landsbygdens jul//
och //Stockholms-Tidningen//. I hennes yrkeskarriär kan även nämnas att hon
under andra världskriget i hemlighet arbetade på underrättelsetjänstens
avdelning för brevcensur, där hon läste de inkallades brev. Lindgren fick 1947
en deltidsanställning som förlagsredaktör och ansvarig för barnboksavdelningen
på Rabén & Sjögren. Där arbetade hon fram till 1970 då hon gick i pension.

1.3. Senare liv
---------------

1961 avled Lindgrens mor och åtta år senare fadern. Hon skrev då en novell om
sina föräldrar, //Samuel August från Sevedstorp och Hanna i Hult//, som en
följetong i tidningen //Vi//. Den utkom senare även som bok. Hon utgick från
sin fars berättelser och kärleksbrev som hon funnit i barndomshemmet. Samuel
August förälskade sig i Hanna då hon bara var nio år och han var tretton. I
början av 1970-talet gick Lindgren i pension från bokförlaget Rabén & Sjögren,
och flera närstående avled, däribland brodern Gunnar. Hon mottog flera
utmärkelser och gav sig även in i samhällsdebatten (se nedan). Detta fortsatte
under 1980-talet då hon bland annat engagerade sig för djurs rättigheter. Hon
förlorade 1986 sin son Lars. Astrid Lindgrens åttioårsdag 14 november 1987
firades på Göta Lejon i Stockholm. Under 1990-talet mottog hon fler
utmärkelser. 1996 uppkallade Ryska vetenskapsakademin en asteroid efter henne (
3204 Lindgren), något som fick henne att utbrista //”Hädanefter får ni kalla
mig Asteroid Lindgren”//. Samma år som hon fyllde 90 år utnämndes hon till
Årets svensk i världen, något som hon också skämtade om.

1.4. Död och begravning
-----------------------

[[Fil:Dalagatan 2008a.jpg|miniatyr|200px|Dalagatan 46 i Stockholm var Astrid
Lindgrens hem mellan 1941 och 2002.]] Den 28 januari 2002 avled Lindgren i sitt
hem i Vasastan i Stockholm, 94 år gammal. Hennes begravning ägde rum i
Storkyrkan i Gamla stan. Bland gästerna återfanns bland andra kung Carl XVI
Gustaf med drottning Silvia och den övriga kungafamiljen, statsminister Göran
Persson, kulturminister Marita Ulvskog, riksdagens talman Birgitta Dahl,
landshövdingen i Stockholms län Mats Hellström och kommunstyrelsens ordförande
Carl Cederschiöld. Gudstjänsten leddes av Regina Karacsonyi. //Dagens Nyheter//
beskrev ceremonin som "det närmaste man kan komma en statsbegravning".

Astrid Lindgrens kista fördes genom Stockholm från Adolf Fredriks kyrka till
Storkyrkan. Den svarta vagnen var av trä och hade lånats från Skärkinds kyrka.
Bakom vagnen ledde en flicka en vit osadlad hingst, en gammal begravningssymbol
vid kungliga begravningar. Kortegen eskorterades av ridande poliser och
livdragoner från Kungliga Livgardet. För musiken i Storkyrkan svarade bland
andra Adolf Fredriks musikklasser, som bland annat sjöng "Idas sommarvisa".
Tommy Körberg sjöng "Fattig bonddräng" ur filmen //Emil i Lönneberga// (1971).
Melodin återkom sedan som improvisation på orgel när kistan bars ut. Ceremonin
direktsändes i SVT 2. Lindgren gravsattes i hemstaden Vimmerby.

2. Författarskap
----------------

2.1. Första böckerna
--------------------

Astrid Lindgren började skriva på 1940-talet. När Lindgrens dotter var sjuk i
lunginflammation bad hon om att få höra en berättelse och när modern då frågade
:

Berättelserna om Pippi uppskattades av både Lindgrens dotter och hennes
kamrater, i flera år. Därför passade Lindgren på att skriva ner berättelserna
om när hon var tvungen att vila i samband med en illa stukad fot. I maj 1944
fick dottern Karin ett renskrivet manuskript med berättelsen om Pippi. Lindgren
bestämde sig också för att skicka en kopia till ett förlag, trots att hon
misstänkte att det skulle refuseras på grund av den figur som Pippi var. Hon
skickade manuskriptet till Bonniers förlag, men refuserades av förläggaren
Gerard Bonnier som många år senare erkände att han tyckte att boken var för
kontroversiell och att han inte vågade ge ut den. Under tiden som hon väntade
på besked skrev hon ännu en berättelse. Då blev det en flickbok, //Britt-Marie
lättar sitt hjärta//. Detta manuskript sändes in till Rabén & Sjögren som hade
utlyst en tävling för flickböcker. Manuset fick andra pris och Lindgren gladdes
åt vinsten. 1945 hade Rabén & Sjögren en ny tävling och till denna skickade
författaren in en omarbetad version av Pippi där Pippi inte var lika elak och
uppnosig. Det fick första pris. Pippi blev ett genombrott för författaren och
boken blev en succé julen 1945. 1946 hade förlaget en pristävling för
detektivböcker för unga. Detta inspirerade Lindgren till att skriva //
Mästerdetektiven Blomkvist// och den fick ett delat första pris. Det blev den
sista tävlingen, men skrivandet fortsatte.

2.2. Fortsatt författarskap
---------------------------

Författandet omfattar nästan 40 böcker, bilderböcker, några teaterpjäser och
visor. Dessutom skrev Lindgren filmmanus, radio- och tv-serier. Andra tidiga
böcker var //Mästerdetektiven Blomkvist// (1946), de två böckerna om Bullerbyn,
//Alla vi barn i Bullerbyn// (1947) och //Mera om oss barn i Bullerbyn//
(1949). Första boken, //Alla vi barn i Bullerbyn//, skickades in till samma
tävling som hon 1945 skickade in Pippi Långstrump-manuset till. Trots att //
Alla vi barn i Bullerbyn// då inte vann något pris köpte Rabén & Sjögren det
för utgivning.(Möjligen astridlindgren 1941-1950)

Ett flertal av Lindgrens böcker har filmatiserats och först ut var //
Mästerdetektiven Blomkvist// (1947). 1950 tilldelades Astrid Lindgren Nils
Holgersson-plaketten till Selma Lagerlöfs minne. Efter detta började hennes
böcker att sälja i mångmiljonupplagor och översättas till många språk. Bland de
mest kända figurerna kan nämnas //Kalle Blomkvist// (1951) //Mio, min Mio// (
1954), //Lillebror och Karlsson på taket// (1955), //Madicken// (1960), //Emil
i Lönneberga// (1963), //Barnen på Saltkråkan// (1964), //Bröderna Lejonhjärta
// (1973) och //Ronja Rövardotter// (1981).

Astrid Lindgren tilldelas 1958 H.C. Andersen-medaljen. Hon valdes 1963 in i
Samfundet de nio, som första barnboksförfattare. 1970 gick Lindgren i pension
från Rabén & Sjögren och året efter mottog hon Svenska Akademins stora
guldmedalj och Litteris et Artibu. Än idag upptäcker många nya barn Lindgrens
böcker, och Pippi Långstrump är fortfarande en av de mest lånade böckerna på
svenska bibliotek. Siffror från 2010 talar om att den världsomspännande
försäljningen av böcker är 145 miljoner exemplar.

2.3. Översättningar
-------------------

2012 räknades antalet översättningar till 95 språk och språkvarianter. Utöver
detta finns första kapitlet av Ronja Rövardotter på latin och Emil på
Pitebondska publicerat i en tidning. Dessutom har Idas Sommarvisa översatts
till Transpiranto i Grönköpings veckoblad. Uppskattningsvis har det utanför
Sverige kommit 3Š000 utgåvor som totalt sålt i över 145 miljoner exemplar.
Många av hennes verk har översatts till engelska av översättaren Joan Tate.

Den första tyska översättningen som gavs ut var //Pippi Långstrump// (1949) på
förlaget Verlag Friedrich Oetinger, men //Pippi Långstrump// hade tidigare
översatts till danska, finska, norska och isländska. Oetinger Förlaget
grundades 1946 och 1949 var Friedrich Oetinger på besök i Stockholm för att
träffa Gunnar Myrdal. I en bokhandel fick han höra talas om Pippi Långstrump
och tog snabbt kontakt med förlaget för att skaffa sig utgivningsrätten på
tyska. Då hade redan fem tyska förlag tackat nej när Rabén & Sjögrens förlag
försökte sälja Pippi Långstrump. Oetinger har gett ut alla hennes böcker i
ungefär 20 miljoner exemplar.(Möjligen astridlindgren 1941-1950) Tyskland är
ett av de länder där Lindgren och hennes böcker fått störst uppmärksamhet,
exempelvis bär 186 tyska skolor hennes namn. Den franska utgåvan av Pippi
Långstrump som gavs ut 1951 av Hachette var dock inte särskilt bokstavstrogen
gentemot författaren. I den utgåvan har förlaget tagit bort långa stycken och
gjort om texten för att inte ta med sådant som ansågs vara anarkism och
provokationer. En ny komplett översättning till franska kom först 1995.

1973 kom Emil i Lönneberga, //Zozo la tornade// på franska, men översättaren
hade gjort om Emil till en läspande fransk bondpojke. Sedan mars 2008 finns
dock Emil i en ny fransk översättning, trogen originalet (alla tre
Emil-böckerna kom ut samtidigt). Där har han dessutom döpts om och heter nu
Emil även på franska. I Sovjetunionen har Lindgrens böcker getts ut i enorma
upplagor. Särskilt populär har Karlsson på taket varit som översattes till
ryska redan 1957. Den ryska översättningen var dock under all kritik: "rar
liten gumma" översattes till "sällsynt liten gumma" och "Flygande tunnan"
översattes till "flygande ölfat". Astrid Lindgrens böcker har sålts i över 10
miljoner exemplar och Karlsson på taket är så populär att dåvarande
statsminister Ingvar Carlsson fick höra att han är "fel Karlsson" när han
besökte Moskva.

3. Mottagande - kritik och analys
---------------------------------

miniatyr|200px|Tyskt frimärke med Astrid Lindgren och "Emil i Lönneberga".

Den första boken om Pippi Långstrump fick mycket stor uppmärksamhet och i
huvudsak goda recensioner. Exempelvis skrev recensenten Emmy Reventberg i //
Norrköpings Tidningar//: "En så frisk, originell och genomrolig barnbok som
Pippi Långstrump har inte undertecknad läst på mycket länge." och //Dagens
Nyheter// skriver att: Ytterligare två böcker om Pippi gavs ut, //Pippi
Långstrump går ombord// (1946) och //Pippi Långstrump i Söderhavet// (1948).

4. Forskning
------------

Eva Wahlström har i en avhandling från Göteborgs universitet visat att Astrid
Lindgren tidigt inspirerats starkt av två tidigare barnboksförfattare, Karin
Michaëlis och Ester Blenda Nordström. Deras huvudpersoner Bibi respektive
Ann-Mari uppvisar både till språk och handling många paralleller till främst
Pippi Långstrump, men även till Emil i Lönneberga. En av Wahlströms slutsatser
är att Lindgren skall ses mer som en traditionalist än en förnyare i
barnboksgenren.

Bettina Kümmerling-Meibauer från Tyskland innehar för närvarande (2011)
Linnéuniversitetets gästprofessur till Astrid Lindgrens minne.
Kümmerling-Meibauer har bland annat ägnat studier åt fotografisamlingar från
olika delar av Lindgrens liv.

5 februari 2010 talade gästprofessor Astrid Surmatz, den första att inneha
ämbetet till Astrid Lindgrens minne, vid Linnéuniversitetet om Astrid Lindgren,
om förebilden Pippi Långstrump samt om entreprenörskapsandan i böckerna och i
Vimmerby. Childhood research in literature, language and learning (CHILLL) är
en forskargrupp vid just Linnéuniveritetet som ägnar sig åt bland annat Astrid
Lindgren-forskning. Mellan 18 och 20 september 2008 hölls en konferens i Växjö,
Astrid Lindgren: Internationality and Intermediality. Fokus var på Lindgren i
utländsk forskning.

5. Lindgren i samhällsdebatten
------------------------------

Lindgrens medkänsla för de svaga kan utläsas i hennes böcker. Bortsett från ett
fåtal undantag höll hon sig dock undan från den offentliga debatten tills hon
vid 70 års ålder steg in i debatten i valrörelsen till riksdagsvalet 1976. Hon
var själv övertygad socialdemokrat och röstade socialdemokratiskt från mitten
av 1940-talet men blev mycket upprörd då hon upptäckte att de skatter som hon
som egenföretagare skulle betala, arbetsgivaravgift och inkomstskatt, innebar
att hennes sammanräknade marginalskatt skulle uppgå till 102%. Hon har i flera
intervjuer uttalat att hon "med glädje betalar skatt", men i detta fall
överträffade verkligheten sagan. För att påvisa denna absurditet valde hon att
skriva en saga, //Pomperipossa i Monismanien// i Expressen. Sagan väckte stor
uppmärksamhet och dåvarande finansminister Gunnar Sträng kommenterade den med:
"Artikeln är en intressant kombination av stimulerande litterär förmåga och
djup okunskap om skattepolitikens irrgångar. Men det begär vi ju inte att
Astrid Lindgren ska klara." Lindgren svarade honom med: samt att: "Berätta
sagor har Gunnar Sträng nog lärt sig, men räkna det duger han inte till! Det
vore bättre om vi bytte jobb!" Ett stort skatteuppror startade i Sverige på
grund av denna händelse och socialdemokraterna kritiserades för dels
utformningen av skattesystemet, men också för det hånfulla bemötande som Sträng
och regeringen hade gett Lindgren. Samma år förlorade den socialdemokratiska
regeringen makten vid riksdagsvalet, för första gången på 40 år. Sagan användes
i valrörelsen och bedöms, tillsammans med det ovan nämnda bemötandet, att ha
påverkat valresultatet.

Hon tog tydligt ställning mot kärnkraft inför omröstningen 1980 och hon skrev:

Det som engagerade henne mest var dock barn- och djurskyddsfrågor. Hon skrev
boken //Min ko vill ha roligt// tillsammans med veterinären Kristina Forslund
och förde en djurskyddskampanj i Expressen under tre år. Den började med en
debattartikel hon skrev i Dagens nyheter 1985. Hon skrev bland annat "Kor och
hagar behöver varandra, och vi behöver hagar och kor, friska kor, men så bra
får det inte längre vara i Sverige."

Statsminister Ingvar Carlsson gav henne på åttioårsdagen en djurskyddslag, Lex
Lindgren, då han lärt sig av historiska misstag i att inte se Lindgrens
opinionsbildande makt. Lindgren var först mycket glad för lagen, men beskrev
den senare som "fisig", då den inte höll det han utlovat. Engagemanget bidrog
dock till att konsumenterna fick upp ögonen för djurskyddsfrågor i högre grad.

Då hon 1978 tilldelats tyska bokhandelns fredspris skrev hon talet //Aldrig
våld!//, men efter att ha läst det ville inte arrangörerna att hon skulle hålla
det, då hon jämförde våld i hemmen med våld i världen, något som ansågs kunna
uppröra den tyska publiken. Lindgren menade att om man gav priset till en
barnboksförfattarinna fick man räkna med att hon skulle utgå från barnkammaren,
och om hon inte fick hålla talet skulle hon avstå från att komma. Hon höll
talet, det trycktes i stora upplagor och fick därigenom genomslagskraft.
Sverige fick en ny lag mot barnaga året efter, så Lindgrens uttalande låg väl i
tiden. Svenska institutet och Riksutställningar skapade 2003 två utställningar
//Trygghet och frihet – leken som kraftkälla// inspirerad av Astrid Lindgren.
De kommenterade kopplingen som följer: "Det är naturligt att koppla Astrid
Lindgren till frågor rörande barnens rättigheter i samhället. Hon förde fram
barnens rättigheter 50 år före FN:s barnkonvention och 30 år före den svenska
lagen mot barnaga."

Astrid Lindgren var medlem i den antiimperialistiska organisationen Folket i
Bild/Kulturfront.

Lindgren engagerade sig även djupt i flyktingfrågor, i och med utvisningen av
familjen Sincari från Åsele. Astrid Lindgren satte sig in i fallet och
slutligen började hon stödja familjen och betalade Rojda och Jinda Sincaris
läkar- och biomedicinarestudier ur egen ficka.

6. Minnesmärken - konstverk och sedel
-------------------------------------

[[Fil:Hansta naturreservat Lindgrens berg 2013e.jpg|200px|miniatyr|Minnessten
på Astrid Lindgrens berg.]] miniatyr|200px|//Källa Astrid//, placerad på
Lindgrens barndomsgård Näs. miniatyr|200px|Majalisa Alexandersons skulptur i
Tegnérlunden i Stockholm, från 1996, föreställande Astrid Lindgren. [[Fil:
Lindgren Filmstaden.jpg|miniatyr|200px|Astrid Lindgren-skulptur av Herta
Hillfon, vid Filmstaden, Solna (i fönstret syns Ingmar Bergman).]] [[Fil:Astrid
Lindgrens Terrass 2009.jpg|thumb|200px|Astrid Lindgrens Terrass i Vasaparken,
invigd år 2006. I bakgrunden Lindgrens bostadshus (med röda markiser).]]

6.1. Astrid Lindgrens berg
--------------------------

Astrid Lindgrens berg är ett 55 meter högt berg i Hansta naturreservat i norra
Stockholm. Sedan 1960-talet gjordes upprepade försök att bebygga trakten med
bostadshus och centrumanläggning. På grund av protester skrinlades samtliga
planer. En person som engagerade sig i kampanjen "Rädda Hansta" var Astrid
Lindgren, efter henne uppkallades ett berget inne i naturreservatet med en
minnessten som restes i maj 1989. Minnesstenen bär Lindgrens namnteckning och
en kopparskylt med texten: "Invigd den 21 maj 1989 som tack för Astrid
Lindgrens stöd för Hanstas bevarande - Föreningen Rädda Järvafältet".

6.2. Astrid Lindgren-statyn och konstverket Källa Astrid i Vimmerby
-------------------------------------------------------------------

1 juni 2007 invigdes en Astrid Lindgren-staty utförd av konstnären Marie-Louise
Ekman på Stora Torget i Vimmerby. Den 2 juni 2007 invigdes konstverket //Källa
Astrid// av Berit Lindfeldt, avsett för Stortorget i Vimmerby, men som efter
protester har placerats i trädgården på Astrid Lindgrens barndomsgård Näs.
Detta efter beslut av Vimmerby kommun den 8 mars 2005.

6.3. Andra minnesmärken
-----------------------

Maja-Lisa Alexandersson har gjort en skulptur som är placerad i Tegnérlunden i
Stockholm. Dessutom finns en skulptur av Herta Hillfon vid Filmstaden i Solna.

6.4. Sedel
----------

I april 2011 meddelade Sveriges Riksbank att en av de nya sedlar som planeras
att ges ut från 2014-2015 kommer att prydas av ett porträtt av Astrid Lindgren.
Hon, tillsammans med de övriga, har valts utifrån att ha fyllt kriterierna:
"att personerna ska ha haft sin verksamhet under 1900-talet, de ska ha en
folklig förankring och gärna ett internationellt anseende. Dessutom ska de
representera olika delar av Sverige." Astrid Lindgren och Småland kommer att
pryda den nya 20-kronorssedeln.

6.5. Astrid Lindgren-arkivet på världsarvslista
-----------------------------------------------

Samlingen med Astrid Lindgrens originalmanuskript i Kungliga Biblioteket blev
2005 uppsatt på Unescos världsminneslista.

7. Illustratörer
----------------

Fyra tecknare har i huvudsak illustrerat Astrid Lindgrens verk: Ingrid Vang
Nyman, som stod för teckningarna till böckerna om Pippi, Björn Berg, som
illustrerade Emil-böckerna, Eric Palmquist, som tecknade böckerna om Rasmus
liksom i senare upplagor av böckerna om Kalle Blomkvist, samt Ilon Wikland, som
tecknade böckerna om Lotta, Karlsson på taket, Madicken, Saltkråkan, Nils
Karlsson Pyssling (undantaget äldre upplagor), Ronja, Mio, Bröderna Lejonhjärta
samt novellsamlingen //Sunnanäng//. Bullerbybarnen och Kajsa Kavat har tolkats
av såväl Vang Nyman som Wikland.

Utöver dessa fyra kom även ett antal illustratörer att teckna för enskilda
böcker:

De äldre upplagorna av //Nils Karlsson Pyssling// och //Kalle Blomkvist//
-trilogin tecknades av Ewa Billow respektive Eva Laurell och Kerstin Thorvall.
Marika Delin gjorde bilderna till novellen //Assar Bubbla// och Lindgrens
fristående bilderböcker illustrerades av Ilon Wikland, Marit Törnqvist,
Birgitta Nordenskjöld, Hans Arnold, Svend Otto S, Harald Wiberg, Lars Klinting
och Pija Lindenbaum. Teckningarna till flickbokstrilogin om Kati gjordes av
Margit Uppenberg (Kati i Amerika och Kati i Italien) och Maivor Persson Malm
(Kati i Paris), medan //Britt-Mari lättar sitt hjärta// illustrerades av Ulla
Sundin-Wickman. //Kerstin och jag// saknar illustrationer.

8. Utmärkelser och priser
-------------------------

<Itemization />

<Itemization /> Uppgifterna kommer från www.astridlindgren.se.

8.1. Utmärkelser uppkallade efter Astrid Lindgren
-------------------------------------------------

<Itemization />

9. Figurer
----------

[[Fil:Pippi Langstrumpf Pippi Longstocking.jpg|230 px|miniatyr|Pippi Långstrump
på tyskt frimärke.]]

<Itemization />

10. Bibliografi
---------------

10.1. Barn-, flick-, och ungdomsböcker samt novellsamlingar
-----------------------------------------------------------

<Itemization />

10.2. Noveller
--------------

<Itemization />

10.3. Bilderböcker
------------------

<Itemization />

10.4. Fotoberättelser
---------------------

Fotografier av Anna Riwkin-Brick.

<Itemization />

10.5. Biografier
----------------

<Itemization />

10.6. Övriga böcker
-------------------

<Itemization />

10.7. Samlingsvolymer
---------------------

<Itemization />

11. Filmografi
--------------

11.1. Svenska spelfilmer
------------------------

11.2. Animerade filmatiseringar
-------------------------------

<Itemization /> Anmärkning:

<Itemization />

11.3. Utländska spelfilms-filmatiseringar
-----------------------------------------

<Itemization />

12. Se även
-----------

<Itemization />

13. Referenser
--------------

13.1. Noter
-----------

<XmlElementEmpty />

13.2. Källor
------------

13.2.1. Tryckta källor
----------------------

<Itemization />

13.2.2. Webbkällor
------------------

<Itemization />

14. Externa länkar
------------------

<Itemization />

14.1. Videoklipp
----------------

<Itemization />

Kategori:Kvinnor Kategori:Hedersdoktorer vid Linköpings universitet
Kategori:Svenskspråkiga författare av barn- och ungdomslitteratur
Kategori:Svenska författare av barn- och ungdomslitteratur Kategori:Svenska
fantasyförfattare Kategori:Småländska författare Kategori:Personer från
Vimmerby Kategori:Författare från Stockholm Kategori:Sommarvärdar 1993
Kategori:Födda 1907 Kategori:Avlidna 2002 Kategori:Svenskspråkiga
fantasyförfattare Kategori:Svenska författare under 1900-talet
Kategori:Ledamöter av Samfundet De Nio